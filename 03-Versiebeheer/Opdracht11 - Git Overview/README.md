## Git Overview

## Uitleg

Tot nu toe hebben we alles klaar gezet en even geoefend voor het werken met Canvas, Git en Github met behulp van VS Code. In een volgende module zullen we dieper duiken in de werking van Git maar voor nu een korte opsomming:

* Git is versiebeheersoftware die je lokaal draait op je laptop en dat remote draait op een website zoals Github.com
* Bestanden en mappen waarin jouw broncode staat, noem je, als deze door Git worden gevolgd, een **Repository**.
* Je kopieert een remote-repository naar jouw laptop door te **Clonen**.
* Een **Commit** is een snapshot van één of meerdere bestanden en mappen op een bepaald tijdstip. De versie van de bestanden zoals die op dat moment zijn, sla je op in een **Repository**.
* Het maken van zo'n snapshot noem je **Comitten** en doe je zo vaak mogelijk, ook als je code nog niet helemaal klaar is.
* Om de verschillende commits goed van elkaar te kunnen onderscheiden schrijf je een korte, duidelijke **Commit Message**.
* Het kopiëren van je lokale repository naar een remote-repository, zoals die op Github staat, noem je **pushen**.

Als je aan het werk bent in Canvas en begint met een nieuwe module, dan zal je vaak de onderstaande stappen doorlopen:
1. Maak een fork van de module repository (kopie van de Amstelland Github account naar je eigen Github account)
2. Clone de repository met de starterscode die is aangemaakt onder je eigen Github-account.
3. Werk aan de opdrachten en eindopdracht binnen VS Code en commit zo vaak mogelijk in je lokale repository
4. Ben je klaar met een opdracht? Of ben neem je even pauze? Commit en Push je code naar Github!
5. Module eindopdracht af? Push je code naar Github en vraag een eindgesprek aan.

## Leerdoelen

1. Ik ken de workflow voor het werken met Canvas, Git en Github en kan deze toepassen binnen VS Code.

## Opdracht

1. Geen opdrachten voor deze opdracht :) In de eindopdracht gaan we de stappen voor het werken met Canvas, Git en Github nog een keer herhalen maar dan met echte code inplaats van `test.txt`.
   
## Eindresultaat

Je hebt VS Code geinstalleerd, een aantal settings veranderd en wat handige extensies geinstalleerd. Je hebt Git geinstalleerd en de instellingen gedaan om ervoor te zorgen dat Git snapt wie er Commits maakt. Je hebt een account aangemaakt op Github en al een keer geoefend met het clonen van een repository met starterscode van een module, een commit doen en de aangepaste repository pushen naar Github.

## Bronnen
